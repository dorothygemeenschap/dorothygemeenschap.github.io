---
layout: default
title: Statuten Vereniging Dorothy-gemeenschap
date: 2017-10-11
---

# Naam <small>Artikel 1</small>

De vereniging draagt de naam: '**Vereniging Dorothy-gemeenschap**', en is opgericht voor onbepaalde tijd.

# Zetel <small>Artikel 2</small>

Zij heeft haar zetel te Amsterdam.

# Doel <small>Artikel 3</small>

1. De vereniging heeft ten doel het vormen van een gastvrije gemeenschap die
   leeft vanuit een spiritualiteit van eenvoud en een boodschap van
   barmhartigheid en rechtvaardigheid wil uitdragen, dit alles in de ruimste
   zin van het woord.

2. Dit doel wordt onder meer bereikt door in huiselijke sfeer opvang te verlenen en
   ondersteuning te geven aan mensen die kwetsbaar zijn in de samenleving. Aan deze
   mensen wordt ruimte geboden waardoor zij een volgende stap kunnen nemen.

# Geldmiddelen <small>Artikel 4</small>

De geldmiddelen van de Vereniging worden verkregen uit contributies, vrijwillige bijdragen,
subsidies en overige baten.

# Leden <small>Artikel 5</small>

1. Leden van de Vereniging zijn allen, die ouder zijn dan achttien jaar en zich daartoe
   hebben aangemeld bij het bestuur en na een proefperiode van één jaar als zodanig
   door het bestuur zijn toegelaten.

2. Bij huishoudelijk reglement kunnen bepaalde categorieën leden onderscheiden worden
   den en worden dan voor elk van deze categorieën de rechten en plichten afzonderlijk
   vastgelegd.

3. Het lid ontvangt op zijn verzoek een exemplaar van de Statuten en Reglementen.

4. Het verenigingsjaar is gelijk aan het kalenderjaar.

5. De leden zijn verplicht tot betaling van contributie welke jaarlijks wordt vastgesteld
   door de Algemene Vergadering. Leden/bewoners van de woongemeenschap kunnen hun
   contributie in natura voldoen, volgens de door de Algemene Vergadering vast te
   stellen regels.

6. Overige verplichtingen, op de leden betrekking hebbend, worden door de Algemene
   Vergadering vastgesteld en vervolgens opgenomen in het huishoudelijk reglement.

# Lidmaatschap <small>Artikel 6</small>

Het lidmaatschap eindigt door:

1. Opzegging door het lid, doch slechts tegen het einde van het verenigingsjaar, en
   met inachtneming van een opzegtermijn van vier weken. In afwijking met het
   voorgaande mag een lid ook tussentijds opzeggen met inachtneming van een opzegtermijn
   van twee maanden, tenzij in onderling overleg met het bestuur en het lid tot een
   andere termijn wordt besloten.

2. Opzegging namens de Vereniging. Deze kan geschieden, wanneer een lid heeft
   opgehouden aan de vereisten door de statuten voor het lidmaatschap gesteld te
   voldoen, alsook wanneer redelijkerwijs van de Vereniging niet kan worden gevergd het
   lidmaatschap te laten voortduren.

   Opzegging namens de Vereniging geschiedt door het bestuur.

3. Ontzetting, wanneer een lid handelt in strijd met de statuten, reglementen of
   besluiten van de Vereniging, of de Vereniging op onredelijke wijze benadeelt. De
   ontzetting geschiedt schriftelijk door het bestuur. Het lid kan binnen een termijn van
   vier weken na ontvangst van de kennisgeving van dit besluit in beroep gaan bij de
   "Commissie van Beroep".

4. Overlijden van het lid.

# Bestuur <small>Artikel 7</small>

1. Het bestuur van de Vereniging bestaat uit minimaal drie en ten hoogste vijf personen.

2. De voorzitter wordt afzonderlijk door de Algemene Vergadering, - hierna te noemen:
   "A.V." gekozen; de overige leden kunnen gezamenlijk gekozen worden. Leden van het
   bestuur kunnen ook van buiten benoemd worden, dat wil zeggen: behoeven geen lid
   van de vereniging te zijn. In elk geval zal de meerderheid van het bestuur
   bestaan uit leden die woonachtig zijn in de woongemeenschap.

3. De leden van het bestuur worden benoemd door de A.V. voor de tijd van drie jaar.
   De A.V. kan te allen tijde een lid van het bestuur schorsen of ontslaan, mits met
   twee/derde van het aantal geldig uitgebrachte stemmen.

4. Het bestuur bereidt de A.V. voor en voert haar besluiten uit.

5. Het bestuur wijst uit zijn midden een secretaris en een penningmeester aan.

6. Het bestuur heeft de mogelijkheid een lid te schorsen indien een lid in strijd handelt
   met de statuten en/of reglementen of de vereniging op andere wijze benadeelt. Een
   schorsing geldt voor een periode van één jaar.

# Vertegenwoordiging <small>Artikel 8</small>

1. Het bestuur vertegenwoordigt de vereniging.

2. De vertegenwoordigingsbevoegdheid komt mede toe aan de voorzitter tezamen met
de secretaris of de penningmeester, dan wel de secretaris tezamen met de penningmeester
Met dien verstande dat de penningmeester zelfstandig bevoegd is betalingen te doen tot
een bedrag van tweeduizend euro (€2000,00).

# Algemene vergadering <small>Artikel 9</small>

1. Het bestuur roept de A.V. bijeen zo dikwijls het dit wenselijk oordeelt, doch
   tenminste een maal per jaar.

2. Op schriftelijk verzoek van tenminste de helft van de leden is het bestuur verplicht
   tot het bijeenroepen van een A.V. op een termijn niet langer dan vier weken. Indien
   aan dit verzoek binnen deze termijn geen gevolg wordt gegeven kunnen de verzoekers
   kers zelf tot die bijeenroeping overgaan op de wijze, waarop het bestuur de A.V.
   bijeenroept.

# <small>Artikel 10</small>

1. Tenzij in deze statuten een gekwalificeerde meerderheid is vereist, worden besluiten
   ter A.V. genomen met gewone meerderheid van stemmen.

   Blanco stemmen worden niet medegerekend.

2. Geschorste leden zijn van stemming uitgesloten.

3. Bij staking van stemmen beslist de stem van de voorzitter.

4. Stemming over personen geschiedt schriftelijk, stemming over zaken mondeling.

# Statutenwijziging <small>Artikel 11</small>

1. In deze statuten kan geen wijziging worden aangebracht dan door een besluit van
   de A.V., waartoe op een termijn van een maand is opgeroepen met vermelding, dat
   aldaar wijziging van de statuten zal worden voorgesteld, terwijl tevens moet worden
   medegedeeld, waar een afschrift van het daartoe strekkende voorstel ter inzage ligt.

2. Zij die de oproeping tot de A.V. ter behandeling van een voorstel tot statutenwijziging
   hebben gedaan, moeten tenminste vijf dagen voor de vergadering een afschrift van dit
   voorstel, waarin de voorgedragen wijziging woordelijk is opgenomen, op een daartoe
   geschikte plaats voor de leden ter inzage leggen tot na afloop van de dag, waarop de
   vergadering wordt gehouden.

3. Het besluit tot wijziging kan en zal eerst in een volgende A.V. worden genomen
   welke daartoe separaat uitgeschreven dient te worden, met ten minste twee/derde
   van de geldig uitgebrachte aanwezige stemmen.

# Ontbinding <small>Artikel 12</small>

1. Een besluit tot ontbinding kan alleen genomen worden door de A.V., waartoe is
   opgeroepen op een termijn van een maand met vermelding, dat aldaar ontbinding van
   de Vereniging zal worden voorgesteld.

2. Bij de ontbinding dienen de wettelijke bepalingen in acht te worden genomen.

3. Een batig liquidatiesaldo van de ontbonden stichting wordt besteed ten behoeve van
   een Algemeen Nut Beogende Instelling (ANBI) met een gelijksoortige doelstelling.

# Slotbepaling <small>Artikel 13</small>

1. Aan de algemene ledenvergadering komen in de vereniging alle bevoegdheden toe,
   die niet door de wet of de statuten aan andere organen zijn opgedragen.

2. Tenslotte verklaarden de comparanten dat voor de eerste maal tot bestuurders van
   de vereniging worden benoemd: _voorzitter_, _secretaris_ en _penningmeester_.

