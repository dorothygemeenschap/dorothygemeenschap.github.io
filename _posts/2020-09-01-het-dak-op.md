---
layout: default
title: Het dak op
date: 2020-09-01
published: true
author: Sofie
---

Vrijdag 14 augustus. De dag dat we begonnen met het demonteren van onze
kersverse tweedehands woonunit. Dat was een paar dagen keihard werken in de
laatste dagen van de hittegolf, gelukkig geholpen door een vriendin en door de
vorige eigenaars die het ding in hun tuin in Oss hebben staan. Met rode hoofden
en groeiende spierballen sleepten we met bouwmaterialen, sloopten we latten en
begaven we ons met steeds meer bravoure op het dak.

De dinsdag erna werd de unit in 4 delen plus dak vervoerd door grote
vrachtwagens, en met een hijskraan op zijn nieuwe plekje in de polder van
Amstelveen neergezet. We zagen ons toekomstige huis over de (helaas gesnoeide)
bomen vliegen. [Zie filmpje](https://www.facebook.com/Dorothygemeenschap/posts/781621982677289)
voor het bewijs!

Daar hadden we een groep vrienden opgetrommeld om te helpen het
isolatiemateriaal tussen de muren te stoppen, alles netjes neer te zetten en
voorbereidingen voor het opbouwen van het dak te treffen.

En toen begon de dak-marathon. Een race tegen de regen, die we meermalen
verloren, waardoor we regelmatig met een badkamer-trekker de plassen water van
het niet-waterbestendige platte dak moesten plenzen. Binnen lag er een groot
zeil op de vloer om het laminaat te beschermen tegen eventuele druppels.
Terwijl we dachten dat we het (wel-waterbestendige schuine) dak in 2-3 dagen
wel weer opgebouwd zouden hebben, zijn we nu (ik schrijf dit op 25 augustus) 7
dagen verder, maar het einde is in zicht! En dan kunnen we beginnen aan de
rest: de electra, riool- en wateraansluiting, buitenkant verven, binnenkant
verven, etc. 

We kijken uit naar het moment dat we er in kunnen trekken, en zonder
werkhandschoenen en schroeven om ons heen een tevreden kopje thee kunnen
drinken, terwijl de regen zachtjes op een stevig, zelfgebouwd dak tikt. :)

{% include carousel.html id="het-dak-op-fotos" ride="true"
     images="middenweg-IMG_2020-combined.jpg|middenweg-IMG_2028.jpg|middenweg-IMG_2051.jpg|middenweg-IMG_2071.jpg|middenweg-IMG_2065.jpg|middenweg-IMG_2057.jpg|middenweg-IMG_2077.jpg|middenweg-IMG_2080.jpg|middenweg-IMG_2091.jpg|middenweg-IMG_2088.jpg|middenweg-IMG_3421.jpg"
     titles="De voorkant van de unit in Oss|Herman bezig met het losmaken van het dak-skelet|Het dak is eraf!|De units worden neergezet...|Hulptroepen aan het werk!|Hulptroepen aan het werk!|Hulptroepen aan het werk!|Het dak weer opbouwen!|Het dak weer opbouwen!|Ons tijdelijke huisje|Ons tijdelijke huisje" %}
