---
layout: default
modal-id: visie-gemeenschap
title: Een gastvrije gemeenschap
---
Om ons heen zien we muren die worden opgetrokken, mensen die worden buitengesloten,
eenzaamheid en verdeeldheid. Hier willen wij niet in meegaan, integendeel: wij
willen bruggen slaan, mensen welkom heten, eenzaamheid tegengaan en onverwachte
ontmoetingen mogelijk maken.

Door met elkaar in gemeenschap te leven kunnen we elkaar stimuleren en ondersteunen,
we kunnen met elkaar botsen maar daardoor ook van elkaar leren en tot bloei
komen. Uiteindelijk willen wij een gemeenschap bouwen
<span class="has-tooltip" data-toggle="tooltip" data-placement="bottom"
  title="‘A place where it is easier for people to be good’ zegt Peter Maurin, een van de oprichters van de Catholic Worker beweging.">
waar het makkelijker is om een goed mens te zijn</span>.

Als gemeenschap willen we niet alleen elkaar ondersteunen maar ook openstaan
voor anderen. Wij vinden dat het niet zou moeten uitmaken waar je geboren bent
of hoeveel geld je hebt om een volwaardig leven te leiden.
Daarom willen wij vooral gastvrijheid bieden aan mensen die buitengesloten worden.

In onze gastvrijheid willen we, in steeds wijdere kringen, uitreiken naar: onze
gasten, vrienden, vrijwilligers, de maatschappij en de wereld.

### Praktisch

* We wonen samen in een gemeenschap met een gedeelde keuken en woonkamer.
* Naast de kerngroep wonen er ook vijf tot zeven gasten bij ons in huis.
* We eten 's avonds samen met iedereen die bij ons woont. De maaltijd is ook open voor bezoekers.
* We organiseren rondetafelgesprekken en andere ontmoetingen met mensen van buiten de gemeenschap.
