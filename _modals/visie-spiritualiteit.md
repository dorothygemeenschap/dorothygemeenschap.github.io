---
layout: default
modal-id: visie-spiritualiteit
title: Een spiritualiteit van eenvoud
---
Spiritualiteit zit overal in. Het is het kloppend hart van de gemeenschap,
verweven met alles wat we doen en zijn.

We vinden het belangrijk een plek te zijn waar ruimte is voor stilte en
bezinning. In gebed kunnen we naar binnen en naar buiten kijken, luisteren naar
wat Jezus ons zegt, en ons laten inspireren door mensen die ons voor zijn
gegaan. Het is voor ons een plek waar we worden gevoed en focus (her)vinden op
de wezenlijke dingen. Vanuit die rijkdom hopen we onze materiÃ«le rijkdom ook
meer los te kunnen laten.

We willen een gemeenschap zijn waar de schoonheid in de eenvoud zichtbaar is. We
willen genieten van genoeg en ons laten verwonderen door alles wat ons gegeven
wordt in de natuur.

We geloven dat een simpele levensstijl bijdraagt aan rechtvaardigheid en
solidariteit, een eerlijke verdeling in de wereld, en een rijke spiritualiteit.

Deze spiritualiteit van een-voud heeft ook alles te maken met verbondenheid. We
zoeken naar verbondenheid met God, met onszelf, met elkaar en met de aarde.
Daarin komen we uit op een gezamenlijke levensstijl waarin we al die
verbindingen zoveel mogelijk tot bloei willen laten komen.

Ten slotte is spiritualiteit ook te vinden in wat we doen. We willen aandachtig
en bewust onze (gezamenlijke) werkzaamheden en taken doen, om ook daar, in het
alledaagse, betekenis te vinden.

### Praktisch

* We hebben een gezamenlijk ritme van dagelijks gebed. Mensen buiten de gemeenschap zijn hierbij ook welkom, en onze gasten zijn vrij om wel of niet mee te doen.
* Buiten de gebedstijden om is de stilteruimte ook open voor iedereen.
* We proberen eenvoudig te leven en veel spullen te delen.
* We doen onze gezamenlijke werkzaamheden aandachtig en bewust.
